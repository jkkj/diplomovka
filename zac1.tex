%\cleardoublepage
\phantomsection
%\addcontentsline{toc}{chapter}{Úvod}
\chapter{Model a všeobecné výsledky o konštrukcii}\label{chap:intro}

\section{Definícia}
V tejto kapitole uvedieme nami používaný model a všeobecné výsledky o ňom.
Obsahuje definície používaných pojmov a označení. Začneme predstavením
agenta a vlastností grafu, v ktorom operuje.

\begin{defin}
Model sa skladá z grafu a agenta. Graf má nemeniteľné lokálne číslovanie koncov hrán vo
vrchole, podľa poradia vzniku. Koniec hrany, ktorý vznikol ako prvý, má
číslo 1. 
Prvý koniec vznikne spolu s vrcholom, zvyšné otvorením portu. Port je
vlastne jeden z koncov ešte nevytvorenej hrany. Každá entita v modely môže
byť nejako dodatočne označená. Napríklad aj vrcholy alebo hrany grafu. V
našom modely však pracujeme len so značením portov. Značky portov slúžia na
to, aby mohlo byť naraz otvorených viacero portov bez toho, aby medzi nimi
vznikla hrana a aby sa dalo určiť, do ktorého vrchola má hrana ísť v
prípade, že je otvorených viacero portov.
Počiatočný graf obsahuje práve jeden izolovaný vrchol a nič viac. Akonáhle
sú otvorené dva porty s rovnakými značkami, vznikne medzi nimi nová hrana a
tieto porty tým zaniknú.

Agent môže vo vrchole, v ktorom sa nachádza, vykonávať tieto operácie: pohnúť sa po hrane do susedného
vrcholu, otvoriť port so značkou, vytvoriť hranu do nového vrchola v ktorom sa následne
ocitne. Agent rozlišuje hrany podľa lokálneho číslovania ich koncov vo
vrchole, kde sa práve nachádza. Agent vie ktorý koniec patrí hrane po ktorej
prišiel do vrcholu. Agent začína vo vrchole počiatočného grafu.

Agent pri vykonávaní algoritmu konštrukcie grafu nemá obmedzenú výpočtovú
silu ani pamäť. Množina značiek portov je konečná a vopred daná. Efektivita
algoritmu konštrukcie daného grafu sa pri tomto modely meria počtom pohybov
agenta (tj. sumou počtu návštev cez všetky vrcholy) pri danej množine značiek
portov, tento počet sa snažíme minimalizovať.
\end{defin}

Nasleduje uvedenie označení a použitých pojmov.

\begin{ozn}
Použité skratky operácií agenta:
- nová hrana = NH
- otvoriť port (s číslom n) = OP(n)
- prejsť sa po hrane s lokálnym číslom konca k = Sk
\end{ozn}

\begin{ozn}
Agent začína v grafe, ktorý sme už nazvali počiatočný graf - v našom prípade
obsahuje jeden izolovaný vrchol. Graf, ktorý má agent skonštruovať, budeme
volať cieľový, konečný alebo konštruovaný. Graf existujúci v danom kroku
konštrukcie v modely budeme volať aktuálny graf alebo len graf.
\end{ozn}

\begin{pozn}
Pri práci s neorientovanými grafmi používame pojem "hrana vedie z vrchola
$v$
do vrchola $u$" len na rozlíšenie týchto dvoch vrcholov od seba.
\end{pozn}

\begin{ozn}
Nad prvkami grafu, konštruovaného jedným agentom
  (sú to najmä vrcholy, hrany i porty), existuje prirodzené úplné
usporiadanie podľa poradia ich vzniku, podľa ktorého môžeme o jednom prvku
vyhlásiť, či je starší, mladší alebo rovnako starý ako iný prvok. Platí, že
hrana je rovnako stará ako jej druhý port. Všeobecne prvky vzniknuté jednou
operáciou sú rovnako staré. Pri modely s jediným agentom sú operácie
vykonávané sekvenčne a podľa ich poradia vieme určiť aj "vek" objektov,
ktoré ic vykonaním vzniknú.
\end{ozn}

\begin{ozn}
Krokom agenta budeme nazývať vykonanie operácie, pri ktorej sa zmení vrchol,
v ktorom sa agent nachádza.
\end{ozn}

\begin{ozn}
Portová hrana je hrana, ktorá vznikla operáciou OPk, kde k je značka portu,
ktorého otvorením hrana vznikla.
\end{ozn}
\begin{ozn}
Kostrová hrana je hrana, ktorá vznikla operáciou NH.
\end{ozn}
\begin{pozn}
Ako neskôr ukážeme - $"$kostrové hrany$"$ tvoria kostru grafu.
\end{pozn}

\begin{ozn}
Medzi otovrením prvého a druhého portu portovej hrany $h$, prejde agent po slede
vrcholov. Najmenší cyklus z tohto uzavretého sledu obsahujúci
 hranu $h$ budeme označovať tvorivý cyklus hrany $h$. Hrany tohto cyklu bez
hrany $h$ tvoria konštrukčnú cestu hrany $h$.
\end{ozn}

\begin{ozn}
Postupnosť návštev vrcholov a hrán v poradí v akom ich agent vykonal počas
konštrukcie cieľového grafu budeme volať tvorivý sled grafu.
\end{ozn}

\section{Základné vlastnosti}
V tejto časti kapitoly sú umiestnené výsledky platné, pre konštrukciu grafov
pomocou mobilných agentov za použitia nášho modelu, všeobecne pre každý
graf.

Najprv sme skúmali ako sa model správa vo všeobecnosti pri konštrukcii
všetkých grafov. Tiež aké sú obmedzenia na pohyb agenta a čím sa líšia tri
operácie, ktoré môže vykonávať - čo mu ktorá dovoľuje.

Keďže je podstatou našej práce optimalizovať model na počet krokov, ktoré
musí agent prejsť po grafe, najprv nás zaujímalo ako sa po ňom môže
pohyboovať a kedy sa musí do vrcholu ešte vrátiť.

\begin{lem}
Agent počas pohybu v grafe musí ísť po hranách grafu. 
Tieto hrany po momente keď po nich prešiel, už v grafe trvale existujú.
\end{lem}

\begin{proof}
Žiadna operácia agentovi nedovoľuje priamo prejsť medzi dvoma vrcholmi, ktoré
nespája hrana. Neexistuje spôsob ako v našom modely odstrániť hranu z grafu.
\end{proof}

\begin{lem}
Ak agent odíde z vrcholu v ktorom je súčet počtov incidentných hrán a
otvorených portov nižší, ako je počet hrán, s ktorými má byť vrchol
incidentný v cieľovom grafe, potom sa do tohto vrchola musí agent
neskôr vrátiť.
\end{lem}

\begin{proof}
Neexistuje postupnosť operácií agenta, pomocou ktorej môže agent vytvoriť
hranu do
existujúceho vrchola bez jeho návštevy, ak v ňom nie je otvorený port pre
túto hranu. 
Teda ak sa
v danom vrchole agent nenachádza a nemá v ňom otvorený port pre hranu,
ktorú ide skonštruovať, nemôže hranu skonštruovať bez návštevy tohto vrchola.
\end{proof}

Jedinou operáciou, ktorá umožňuje agentovi vytvárať nové hrany je operácia
NH. Agent pri nej vytvorí hranu z vrchola, v ktorom sa práve nachádza do
nového vrchola a v tomto vrchole sa agent ocitne. Pomerne jednoducho sa dá
ukázať, že takto vzniknuté hrany tvoria kostru grafu. Vyplýva z toho tiež
to, že časť grafu, ktorú agent doteraz skonštruoval je súvislá i to, že ak
má agent skonštruovať hranu do vrchola, ktorý už existuje, nemôže na to
využiť operáciu NH.

\begin{lem}
Hrany vytvorené operáciou "nová hrana" tvoria kostru grafu.
\end{lem}
\begin{proof}
Okrem inicializačného vrcholu, všetky vrcholy vzniknú operáciou "nová hrana"
(NH). Každý vrchol okrem inicializačného je spojený hranou, s lokálnym číslom
konca hrany
1, s nejakým starším vrcholom (vrchol, ktorý vznikol skôr). Po týchto hranách 
sa dá
z každého vrchola grafu dostať do inicializačného, teda podgraf, 
tvorený hranami
pochádzajúcimi z oprácií NH, je súvislý. 
Počet týchto hrán je zároveň o jeden menší ako počet
vrcholov, teda ide o kostru.
\end{proof}

Hrany, ktoré nevznikli operáciou NH, vytvoril agent otvorením ich portov. Za
týmto účelom musel navštíviť oba konce každej portovej hrany. Skúmali sme,
aký najnižší počet krokov musí agent vykonať pri konštrukcii konkrétnej
hrany.

\begin{lem}
\label{uzavrety_sled}
Hrany, ktoré agent prejde od otvorenia prvého portu hrany po otvorenie druhého,
tvoria v grafe s novovzniknutou hranou uzavretý sled.
\end{lem}
\begin{proof}
Je to dané operáciami, ktoré môže agent vykonať. Agent totiž prechádza len
po hranách v grafe. Z vrchola ide do incidentnej hrany a z hrany do
incidentného vrchola. Pričom žiadna hrana nemôže zaniknúť, teda medzi otvorením
dvoch portov prejde agent po nejakom slede v grafe. Novovzniknutá hrana
spája koncový a začiatočný bod tohoto sledu; tvorí s ním teda uzavretý sled.
\end{proof}

\begin{pozn}
Zo sledu z lemy \ref{uzavrety_sled} vieme vybrať kružnicu obsahujúcu práve
konštruovanú hranu. Ak totiž sled nie je kružnica, obsahuje viacnásobný
výskyt niektorého vrchola okrem počiatočného a koncového, ktoré sú pri
uzavretom slede totožné. Ak prvky sledu medzi dvomi takýmito výskytmi
odstránime a tieto výskyty zlúčime do jedného, výsledkom bude tiež uzavretý
sled.
\end{pozn}

\begin{lem}
\label{minimum}
Minimálny počet hrán, ktoré agent potrebuje prejsť pri konštrukcii 
hrany pomocou
portov je rovný alebo väčší ako dĺžka najmenšej kružnice, na ktorej sa táto
hrana v konštruovanom grafe nachádza.
\end{lem}

\begin{proof}
Nájdeme menší takýto sled ako je najkratšia kružnica. Tento tvorí s
novovzniknutou hranou uzavretý sled. Z neho vieme vybrať
kružnicu, čo je spor s minimálnosťou najkratšej kružnice. Keďže neexistuje v
našom modely možnosť, aby hrana zanikla, musí sa táto "nová" najkratšia
kružnica nachádzať aj v konštruovanom grafe.
\end{proof}

Agent môže mať k dispozícii viac značiek a preto môže niektoré hrany
konštruovať súčasne. Potom jeden krok agenta môže patriť ku konštrukcii
viacerých hrán a celkový počet krokov tak môže byť menší ako v prípade, keď
agent konštruuje hrany po jednom. Aký je teda minimálny počet krokov, ktoré
agent musí vykonať?

Je isté, že musí skonštruovať všetky vrcholy grafu. Teda každý z nich musí
navštíviť aspoň raz. Musí teda vykonať aspoň toľko krokov, koľko má kostra
hrán. Tiež nemôže prejsť menej hrán, ako je dĺžka najkratšieho sledu
obsahujúceho všetky vrcholy.


\begin{lem}
Ak má agent k dispozícii dostatočný počet značiek portov, 
tak sa problém efektívnej konštrukcie grafu
redukuje na hľadanie najkratšieho sledu v ktorom sú všetky vrcholy. Pri
hamiltonovskom grafe ide o hamiltonovskú kružnicu.
\end{lem}
\begin{proof}
Agent skonštruuje graf takto: prechádza vrcholmi, podľa najkratšieho sledu
obsahujúceho všetky vrcholy, pričom mu stačí jedna návšteva každého vrcholu,
 v ktorom
otvorí potrebný počet portov príslušných značiek. Ak má v slede prejsť do
vrcholu, ktorý ešte neexistuje, použije operáciu NH.
\end{proof}


Aj v tomto prípade je možná ďalšia optimalizácia a to na počet použitých
značiek pre porty. Celkovo to funguje takto: agent otvorí port so značkou k, 
vytvorí pár
kostrových hrán a následne v nejakom vrchole otvorí druhý port s rovnakou
značkou, čím sa mu značka uvoľní na ďalšie použitie. V každom vrchole, 
ktorý agent medzitým vytvorí,
musí otvoriť porty, pre všetky jeho budúce hrany v konštruovanom grafe.
 Pri tom nemôže použiť značku k. Vo všeobecnosti
teda platí, že čím kratšie sú porty otvorené, tým menší je celkový počet
potrebných značiek, toto platí najmä v grafoch s vrcholmi rovnakého stupňa.

Agent však nemusí mať dostatok značiek na to, aby mu stačila jedna návšteva
vrchola. Aký je teda minimálny počet návštev pri konštrukcii ľubovoľného
grafu?

\begin{lem}
Vrchol v grafe musí agent navštíviť minimálne $\frac{deg(v)}{|Z| * 2} $ krát,
kde Z je množina značiek pre porty, ktorú ma agent k dispozícii.
\end{lem}
\begin{proof}
Pri každej návšteve môže agent otovrením portov so všetkými značkami 
vytvoriť nové hrany do vrcholov, v ktorých sú otovrené príslušné porty 
a následne otvoriť toľko
portov s navzájom rozdielnymi značkami, koľko má k dispozícii značiek
(dvojica portov rovnakej značky v jednom vrchole by vytvorila slučku a v
našom modely uvažujeme hrany bez slučiek).
\end{proof}

Ako ukážeme neskôr, pri obmedzenom množstve značiek portov môže byť
výhodnejšie neminúť všetky značky pre porty v jednom vrchole, aj za cenu
opakovanej návštevy. Výhodnejšie v tomto prípade znamená, že agent pri danej
konštrukcii vykoná menej krokov.



\section{Jedna značka pre porty}
V tejto časti sa budeme zaoberať všeobecnými výsledkami pre model, v ktorom
má agent k dispozícii len jedinú značku pre porty a teda v grafe môže byť
naraz otvorený len jediný port. Toto obmedzenie núti agenta konštruovať
porotvé hrany po jednom. Nasledujúca lema hovorí, že ak sú dva vrcholy
portovej hrany, ktorú ide agent konštruovať rôzne ďaleko, nikdy nie je
horšie ísť do bližšieho z nich otvoriť prvý port.


\begin{lem}
Najmenej krokov agent na konštrukciu konkrétnej hrany medzi už existujúcimi
vrcholmi použije, ak pôjde do najbližšieho z nich, otvorí v ňom port a
následne najkratšou cestou po už existujúcich hranách prejde do druhého
vrcholu a otvorí port v ňom.
\end{lem}
\begin{proof}
Agent má k dispozícii len jednu značku pre porty. Teda počas konštrukcie
hrany medzi už existujúcimi vrcholmi, žiadne nové hrany v grafe,
 ktoré by ležali na ceste medzi koncami tejto hrany nevzniknú.
 Jediné nové hrany môžu vzniknúť operáciou NH, ale
tieto by viedli do "slepej uličky" (komponentu grafu obsahujúceho len nové
vrcholy a spojeného mostom so zvyškom grafu), z ktorej by sa musel agent vracať 
V grafe
pri jednej značke pre port je najkratšia cesta od otvorenia prvého po
otvorenie druhého portu hrany rovnaká bez ohľadu na to, 
v ktorom vrchole agent otvorí prvý port hrany.
Jediné, čo sa mení, je počet krokov po otvorenie prvého z portov a poloha
agenta po konštrukcii.
Aby bol tento a teda aj celkový počet krokov čo najkratší, pôjde agent do
najbližšieho z vrcholov konštruovanej portovej hrany. Ak v pôvodnej
konštrukcii agent končil v druhom vrchole hrany, na jeden krok doň prejde.
Táto konštrukcia teda nie je horšia.
\end{proof}

Najmenší počet krokov, ktoré agent vykoná pri konštrukcii jednej
portovej hrany je dĺžka najkratšej kružnice, na ktorej leží. Pre všetky
portové hrany je to potom suma týchto kružníc. Ktpré hrany sú portové závisí
id toho, ktoré sú kostrové. Preto v nasledujúcej leme robíme dolný odhad
počtu krokov cez všetky kostry.

\begin{lem}
Agent, ktorý má k dispozícii len jednu značku pre porty, 
musí prejsť pri konštrukcii grafu aspoň k krokov, kde 
$k =min_{i=1}^{y}\{\sum_{e \in G(E); e \notin G(K_{i})} j(e)-1  \}$, 
kde K je kostra grafu G; y je počet navzájom rôznych kostier garfu G; j(e) je najmenšia kružnica v
grafe obsahujúca hranu e a $K_{i}$ je i-ta kostra, pričom $K_{i} \equiv K_{j}
\iff i \equiv j$
\end{lem}
\begin{proof}
Podľa lemy \ref{minimum} musí agent prejsť pri konštrukcii hrany aspoň dĺžku
minimálnej kružnice bez jednej - bez hrany ktorú tým konštruuje. Keďže má k
dispozícii len jednu značku pre porty, ďalšiu hranu môže začať konštruovať
až keď dokončil predošlú. Pri každej hrane prejde teda aspoň dĺžku
najmenšej kružnice, v ktorej sa táto hrana nachádza mínus jedna. Dokopy
prejde agent ich súčet.
\end{proof}

V grafe, ktorý agent doteraz skonštruoval, môžu byť niektoré vrcholy ďalej
ako v konečnom grafe. Kostrová hrana je v čase svojho vzniku mostom a medzi
časťami grafu, ktoré spája môže agent prechádzať len po nej až dovtedy, kým
medzi nimi nevytvorí nejakú portovú hranu.

\begin{lem}
Po použití operácie NH, ktorou vznikne hrana h, sa agent nedostane do
už existujúceho vrchola bez následného použitia
operácie OP, ktorá vytvorí hranu do vrcholov starších ako h,
alebo bez opätovného prejdenia po hrane h.
\end{lem}
\begin{proof}
Vrchol v, ktorý vznikne operáciou NH je so zvyškom grafu spojený len hranou
h, ktorá tvorí most, do vzniku hrany operáciou OP, medzi komponentmi na oboch
stranách tohto mostu. Teda jediný spôsob ako prejsť medzi týmito dvomi
časťami grafu je po moste, ktorý ich spája - po hrane h.
\end{proof}

Vo väčšine prípadov sa agentovi neoplatí zachádzať do vrcholov, v ktorých
nejde otvoriť port a ktoré neležia na priamej ceste do vrchola kam ide.
Poprípade sa mu neoplatí vracať sa pri pohybe medzi otvorením prvého a
druhého portu nejakej hrany. Existujú však grafy, kde je to výhodné.

\begin{lem}
Existuje graf, pri ktorého konštrukcii na najmenej krokov, agent
skonštruuje kostrové hrany, ktoré s konštruovanou portovou hranou netvoria
tvoriaci cyklus.
\end{lem}
\begin{proof}
Napríklad cyklus, kde do každého vrchola pridáme hranu do vrchola stupňa
jedna. Je zrejmé, že pri konšrukcii týchto vrcholov stupňa jedna, agent
urébí operácie NH a S1, lebo nemôže ostať vo vrchole ak ešte nedokončil graf
a iná hrana z neho nevedie. Tiež je zrejmé, že takýto graf má práve jednu
portovú hranu a to ľubovoľnú hranu cyklu. Pri jej konštrukcii prejde agent
cez všetky vrcholy v cykle a ak by neskonštruoval príslušný vrchol stupňa
jedna incidentný s vrcholom cyklu, pri jeho prvej návšteve, musel by sa doň
vrátiť a teda vykonať viac krokov. Agent treda otvorí port a skonštruuje
vrcholy cyklu, pričom v každom skonštuuje aj príslušný vrchol stupňa jedna s
ktorým je tento incidentný.
\end{proof}

Tiež si vieme predstaviť, že pri viacerých značkách pre porty
 by sa nejednalo len o kostrové hrany. Napríklad
pri grafe tvorenom dosť dlhým cyklom, kde by v niektorých vrcholoch bol cez
most pripojený cyklus dĺžky tri. Ak by mal agent k dispozícii dve značky re
porty, otvoril by port pre jednu hranu z dlhého cyklu a pri jeho konštrukcii
by v každom vrchole s mostom $"$zašiel$"$ skonštruovať malý cyklus, aby sa
do tohto vrchola nemusel vracať neskôr.

\subsection{Dve a viac značiek pre porty}
Ušetriť (agent vykoná menej krokov) oproti situácii, 
keď agent môže použiť len jednu značku pre porty
možno v prípade že má k dispozícii viaceron značiek pre porty napríklad vtedy,
 ak konštruovaný graf obsahuje cykly, kotré majú spoločné hrany.
Ak agent pri konštrukcii niektorej hrany, 
prechádza vrcholom s ktorým bude incidentná niektorá nasledujúca
portová
hrana, môže v ňom otvoriť port. 

Následne sa do tohto vrchola už nemusí pri konštrukcii
tejto portovej hrany vracať otvoriť port, 

V metrike
vzdialeností, kde sa počíta počet hrán najkratšej cesty medzi dvomi vrcholmi
ako ich vzdialenosť platí trojuholníková nerovnosť. Teda agent
nevykoná viac krokov pri najlacnejšej 
konštrukcii portovej hrany ak jeden port tejto hrany otvorí skôr oproti
konštrukcii kde ho otvorí neskôr, ak sa kroky rátajú až po dokončení
predošlej portovej hrany. Krok, vykonaný agentom v čase, keď má tento
otvorených viacero porto, sa do celkového súčtu krokov konštrukcie grafu 
počíta len raz.
Ako sme ukázali na konci predošlej časti, nie vždy spôsobí snaha skonštruovať 
jednu hranu na čo
nejmenej krokov zlepšenie celkového počtu krokov agenta počas konštrukcie.

Výhodnosť tej-ktorej konštrukcie pre daný graf závisý od konkrétneho grafu.
Preto sme sa vo výskume ďalej venovali už konkrétny triedam grafov.